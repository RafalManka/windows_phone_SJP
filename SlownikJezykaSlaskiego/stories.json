{"stories": [
     {
         "title": "Pukeltasza i Mundurek",
         "content": "Jak żech cho­dzioł do szkoły, a niy boło to leko, niy boło, musio­łech raniuśko ze pryka wylyjść noj­póź­nij za dzie­siyńć łosmo. Dziob sie łoplu­skać, zymby wypu­cu­wać i do zdrza­dła wej­rzeć na moje wosy jak sto­jom — czy bydzie loło abo bydzie sucho. Niyskorzi zno­leźć mun­du­rek, bo bez niego niy wlej­ziesz do szkoły, mom go, chca łoblyc, a tu widza na bio­łym kra­glu flek, drapko pod koko­tek we aus­gu­sie, a tu niy ma wody, zaś kajś pynk­noł laj­tung, a kra­gel corny. To nic. Heftna go na łopak ale noj­przód go prze­bi­gluja — i fer­tig, tasia na pukel i we san­da­lach drapko lecieć do szkoły. Jak tak leca, spo­mniało mi sie, dyć jo niy zro­bioł zada­nio ze maty niy naszpi­co­woł blajsz­ti­ftow i kre­dek. Byle mom chlyb z toma­tom i łogor­kiem. Gynau jak rech­tor dzwon­kym huś­toł ‚stoł żech we raji, poleku wleźli my do klasy. Tasia noj­przód pod blat ze ławki,a nawiyrch heft do maty. Po karku leje mi sie strach bo niy mom tych słup­kow na dzi­sioj, bo i jak i kej, jak wcora niy boło casu, grali my cołki dziyń we fus­bal na kopli. Czech na czech do dzie­siyń­ciu torow i nowy welu­nek. Jak żech przy­szoł do dom boło ćma i boł żech blank wyplom­pany. Do tego sztromu zaś niy boło, a przy kar­bitce niy pora­dza racho­wać. Jak mnie Glacok spyto czamu niy mom to mu powiym co prądu nie było na naszej ulicy. Teroz ino rzy­kać co by ta lek­cja jak noj­drabci sie skoń­czoła. Nareście prze­rwa — wartko leca na plac, po tro­cha swiy­żego luftu. Jak żech dych­noł, spo­mniało mi sie że mom we tasi szloj­der, to by szło tro­cha na ciom­ple poszczy­lać, ale nic ze tego bo klasa zawarto. Na drugi lek­cji tro­cha my ze pol­skigo pocy­tali i kożdy musioł cosik do tego napi­sać. Jo tam za dużo niy napi­soł, ale zro­bioł żech noj­lep­szy śla­cek i za to dostołch czworka. Bydzie sie cym poasić w doma i możno niy byda musioł won­glo ze pyw­nice na wiyrch targać,bo i tak niy mom sioły po wco­raj­szym dniu. Na nostymp­nyj lek­cji mieli my bio­lo­gia, to cołko klasa poszła do łogródka. Rechtor poko­zoł nom kaj co mo zaflan­co­wane i posione. Pokozoł nom obe­riba, radi­ski, rabar­ber, łogórki i ekle­ruje co jest co .Dyć my niy som ze mie­sioncka, abo ze blo­kow na losa­dzie Jana. Kożdy to mo we łogródku pod domym. Cosik mnie pikło na koniec i spy­toł żech sie Glacoka — kaj mocie posiony Natron? Lepi boło niy pytać! Skuli tego musa po lek­cjach pie­ro­nym ciyr­pieć, bo musa jedna godzina łostać i dwie­sta razy naszkry­flać „Nie będę prze­szka­dzał na lek­cji”. Jak ink­sze chopcy byli juz we doma to jo samucki we kla­sie siu­poł i pisoł az na pal­cach mioł żech blazy. Inksi na pewno gra­jom we fus­bal abo poje­chali na gli­niok sie kom­pać, a jo musza ta godzina jakoś prze­mi­tryn­żyć. No ale i to zech szaf­noł, coł­kym wysu­szony i godny przy­szoł do dom i łospra­wiom Mamie co to boł za ciynżki dziyń. Ale sie łopła­cioło bo dostołch czworka ze pol­skigo. Te szkolne casy boły rich­tig ciynżke, ale żech wszystke szkoły szaf­noł. Rechtory naucyli mnie racho­wać, pisać, gumo­wać i gupich pytań niy zado­wać i za to trza im podzynkować.\nA na koniec mi się spo­mniała tako pio­synka. Pewnikiem jom zno­cie: \n„Jak jo cho­dzioł do szkoły,\nuczyły mnie rech­tory:\njedyn, dwa, trzi, śtyry,\nto są piykne litery\n\nJak jo cho­dzioł do szkoły\nuczyły mnie rech­tory:\npiwo pić, w karty grać\ni z dzioł­chami tańcować”."
     },
     {
         "title": "Napad na przistanku",
         "content": "- Jorguś, dobrze żeś przi­szoł, to sie poło­spra­wiomy swo­bod­nie póki moji niy ma. Powiym Ci co mie łostat­nio spo­tkało.\n– Wygrołeś w totka?\n– A kaz tam. Nic z przi­jym­no­ści. Baba mie sprała pary­zo­lym na przi­stanku.\n– A cymu tego niy mogła zro­bić w doma, w kuchni, antryju abo izbie?\n– Przeca nigdy bych jom niy wpu­ścioł do dom. Acha, zapo­mnio­łech Ci pedzieć, że to niy boła moja żonka ino cudzo Baba łod cudzego chopa.\n– To coz cudzo Baba miała do cudzego chopa, wto­rym — jak dobrze myśla — jest żeś do ty cudzy Baby? Dobrze godom?\n– Niby jest to logiczne, ale musa ci naświe­tlić oko­licz­no­ści, poprze­dza­jące te tra­giczne wyda­rzy­nie na przi­stanku, ino musa do blum­waze wra­zić te kwiotki.\n– Skond mos te fajne kwiotki?\n– Dostołech je łod ty Baby co mie sprała pary­zo­lym.\n– Niy rozu­mia. Sparła cie pary­zo­lym a potym dała ci kwiotki? To sie przeca niy trzimo kupy, abo coś krę­cis, abo Ci sie uwi­działo!\n– Jakby niy te kwiotki i te buły na łebie som bych tak pomy­śloł, ale to som realia widoczne i pach­nąco — kolo­rowe.\n– To rozu­mia. Kwiotki wonia­jom, a Twoje buły majom taki kolor modro-sino-cerwono-zielono-kafebraun. Dali niy­wiela z tego rozu­mia.\n– Jorguś, musa Ci to poło­spra­wiać łod pocontku. Poszołech w szczoda na wie­cor na auto­bus, tak kaś wele poł szo­sty. Juz boło ciymno. Stoja i filuja kaj tyn auto­bus, a tu nogle cuja, że pary­zol łomie sie na mojym łebie i karku, a do tego sły­sza z zadku: Ty pie­roń­ski giź­dzie, zaś żeś prze­pioł cołko rynta? Żech boł tym zszo­ku­wany, toch sie ino zaco­nioł rękami i sklu­pio­łech sie w natu­ral­nym odru­chu. Jak moja prze­śla­dow­czyni zro­bioła mało pauza coby myśla sznap­nąć luftu, to jo sie łobro­cioł gym­bom do ty furie i… i…\n– … i co, zacon­żeś ucie­kać\n– Niy Jorguś, usły­szo­łech taki tekst:\n– Och ponocku, wybo­com, jo myślała, że to moj ślubny, bo mocie tako sama man­sie­strowo jakla i copka, niy­dzi­wota żech sie pomy­loła.\n– O Jezusinku, co jo Wom zro­bioła! Ale wyboc­cie mi boch boła tako wner­wiono, a tu jest tak ciymno, żech sie pomy­loła. Wyciągła z taśki papio­rzanne sznup­ty­chle, jakiś śmier­dzący par­fin i zacła mie pucu­wać i flyj­gu­wać. W tym wyglon­dzie juzech nikaj niy mog jechać, toz dołech sie ji łod­pro­wa­dzić do dom az pod dźwiy­rze. Jak mie moja łobo­coła, to sie az wystra­szoła. Wziona mie seblo­kła, a potym zapro­wa­dzioła pod koko­tek do łaziynki. Dała mi gorki har­baty z coskym i kozała sie ciep­nąć na szi­zlong. Rano wyglon­do­łech doś żało­śnie, ale po zapu­dru­wa­niu i medycz­nym zaklaub­stru­wa­niu co więk­szych ska­ly­cyń, chcio­łech iść do Ciebie po dorada prawno. Przed chał­pom cekała na mie ta dziko kobiyta i dała mi te kwiotki. I to jest cołko kry­mi­nalno sprawa, wtoro mie spo­tkała. Skuli mojigo kolo­ro­wego wyglądu niy poszo­łech do Ciebie inoch Cie pro­sioł, cobyś tu przi­je­choł. I mom tako sprawa. Jorguś! Cy jo by mog — podug Ciebie — docho­dzić spra­wie­dli­wo­ści we sądzie?"
     }
 ]}